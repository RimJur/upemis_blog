---
title: "ESKTREMALIAUSIA Lietuvos upė"
date: 2024-03-16T09:51:18+00:00
description: Ar žinote kokia ekstremaliausia Lietuvos upė? Daugeliui šie žodžiai Lietuvos upėms net nesiderina, tačiau šiame straipsnyje pasakojame apie šią mažai žinomą perlą.
image: images/thumbnails/ekstremalu.png
# caption: Placeholder
tags: ["ekstremalu", "pavasaris", "zvelsa"]
authors: ["Rimgaudas Jurgaitis"]
draft: false
---

Daugelis plaukimo baidare patirtį ko gero siejate su lėtai po jūsų baidarę dugną glostančiu vandeniu, ramybe, bei harmonija su gamta. Tačiau taip yra ne visada. Plaukiant ekstremaliomis upėmis kraujyje užverda adrenalinas, o staigūs upių vingiai tampa tikru fiziniu iššūkiu. Šiandien papasakosime Jums apie ekstremaliausią Lietuvos upę Žvelsą.

![](/tinklarastis/img/ekstremaliausia/1.webp)

## Žvelsos aprašymas

Žvelsa – vakarų Lietuvos upė; kairysis Minijos intakas. Žvelsos ilgis 38 km, baseino plotas 144 km². Upė prasideda Rietavo savivaldybėje, Dausynų miške, Aukštojo tyro telmologiniame draustinyje, vingiuoja Plungės ir Klaipėdos rajonų teritorijomis, kol galiausiai įteka į Miniją ties Žvelsėnais. Upės debitas 1,87 cm^3/km.

## Pavadinimo kilmė

Žvelsos pavadinimas siejamas su žodžiais žvilti („blizgėti“) ir žvalus („gyvas, vikrus“).

Upės Aukštupys iki Didžiųjų Mostaičių vadinamas Žvizdre.

![](/tinklarastis/img/ekstremaliausia/2.webp)

## Kada geriausia plaukti?

Upės vandens lygis nepastovus, todėl didžiąją metų dalį upė nėra praplaukiama. Lietingą rudenį arba pavasarį atolaidžio metu Žvelsa patvinsta ir tampa tikra kalnų upe, viliojančia pačius drąsiausius vandens keliautojus. Norintiems aštriausių potyrių Upemis.lt komandą rekomenduoja plaukti šiuo metu.

## Išskirtinė upė

Lietuvoje sunku surasti Žvelsos atitikmenį.

Žvelsa pasižymi kliūčių gausa: slenksčiai, rėvos, akmenys, medžių išvartos, bebrų užtvankos. Upė taip pat yra labai vingiuota.  Žvelsa turi didžiausiu vidutinį nuolydį Lietuvoje, kuris siekia net 2,68 m/km.

Kai kurie baidarių nuomininkai išskirtinai Žvelsai nuomoja specializuotais kalnų upių baidares.

Trasų ilgis Žvelsoje siekia tik iki 14 km. Tačiau nesileiskite apgaunami mažo trasos kilometražo, Žvelsos maršrutai atims kur kas daugiau jėgų, nei plaukimas ramia upe.

![](/tinklarastis/img/ekstremaliausia/3.webp)

## Ar esate pasiruošę plaukti Žvelsa?

Žvelsa rekomenduojame plaukti tik didelę patirtį baidarių plaukime turintiems keliautojams. Nerekomenduojame plaukti su vaikais. Jei nežinote ar esate pasiruošęs/ nesatę pasiruošęs plaukti Žvelsa skaitykite straipsnio skiltį „Kaip pasiruošti plaukti Žvelsa“, mes jums padėsime!

## Kaip pasiruošti plaukimui Žvelsa?

Prieš plaukimą Žvelsa, praplaukte bent viena iš kitų ekstremalių Lietuvos upių. Straipsnį apie ekstremaliausias Lietuvos upes rasite [čia](/tinklarastis/5-ekstremaliausi-baidariu-marsrutai-lietuvoje/).

Išsirinkite kokybiškas paslaugas teikiančius baidarių nuomotojus.

Susidėkite daiktus reikalingus kelionei upe. Straipsnį apie tai rasite [čia](/tinklarastis/kokius-daiktus-isideti-plaukiant-baidaremis/).

Apsivilkite tinkamą aprangą. Plaukdami Žvelsa pasiruoškite šaltam vandeniu, daugybei apsivertimų ir kitiems pavojams.

Jei planuojate plaukti pavasarį, perskaitykite [straipsnį](/tinklarastis/plaukimas-baidaremis-pavasari/) apie plaukimą Lietuvos upėmis pavasarį.

Sukaupus pakankamai patirties, galima leistis į sunkiausią Lietuvos maršrutą.

![](/tinklarastis/img/ekstremaliausia/4.png)

## Ką išvysite plaukdami?

Plaukiant Žvelsa jus sups išraiškingas reljefas, miškingos vietovės, atodangos. Žvelsos vaga išlaikiusi natūralų gamtinį pobūdį. Taip pat praplauksite ir piliakalnius, kurių gausu upės pakrantėse, ypač Lapių kaimo teritorijoje.

![](/tinklarastis/img/ekstremaliausia/5.webp)

## Apibendrinimas

Žvelsa yra unikali upė. Ji leis ir mėgautis gamtos grožiu, ir tuo pačiu išbandyti savo jėgas bei ištvermę ekstremaliomis sąlygomis. Žvelsa patiks ekstremalams, aštrių pojūčių mėgėjams. Žvelsa rekomenduojame plaukti profesionalams, o prieš plaukimą būti praplaukus bent viena iš ekstremaliųjų Lietuvos upių. Nerekomenduojame upe plaukti su vaikais. Jei atitinkate šiuos kriterijus ir mėgstate „aštrius pojūčius“ pasiruoškite nukonkuruoti ekstremaliausią upę Lietuvoje!
