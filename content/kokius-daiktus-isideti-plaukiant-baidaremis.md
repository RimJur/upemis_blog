---
title: "Kokius Daiktus Įsidėti Plaukiant Baidarėmis?"
date: 2024-02-21T20:20:19+00:00
description: Prieš plaukimą baidarėmis visiems kylą klausimų ką įsidėti, kas svarbu, o ko, galbūt, imti nereikėtų. Šiame straipsnyje apžvelgiame rekomenduojamą daiktų sąrašą įvairiems plaukimo trukmėmis.
image: images/thumbnails/daiktai.png
# caption: Placeholder
zymes: ["inventorius"]
autoriai: ["Rimgaudas Jurgaitis"]
draft: false
---

Ruošiatės plaukti baidarėmis, tačiau nesate tikri ką įsidėti?

Šis straipsnis kaip tik atsakys į visus jūsų klausimus. Svarbu ne tik mėgautis kelione, bet ir tinkamai pasiruošti, kad visiems neplanuotiems įvykiams turėtumėte planą. Kokius daiktus turėti su savimi lemia plaukimo trukmė. Plaukimas be nakvynės reikalauja mažiau atidumo renkantis būtiniausius daiktus. Plaukiant su nakvyne stovyklavietėje pasiruošimas yra visai kitoks. Reikia užtikrinti maisto, vandens ir įrangos atsargas. Skaitykite visą sąrašą žemiau arba šokite iš kart į jums aktualią dalį.

## Vienos dienos maršrutai

Taigi, kokie daiktai yra reikalingi pačioms trumpiausioms vienos dienos plaukimams? Šis sąrašas ypač aktualus turėtų būti pradedantiesiems baidarių keliautojams, tačiau jis reikalingas ir svarstant daiktų sąrašą kelionei su nakvyne. Plaukiant vieną dieną, reikia pasirinkti tik būtiniausius daiktus. Nereikalingi daiktai gali apsunkinti pasiruošimo procesą.

![Daiktai vienos dienos maršrutui](/tinklarastis/img/Daiktai_Plaukiant/1.png)

### Būtini daiktai plaukiant vienos dienos maršrutu be nakvynės:

- **Hidromaišas**. Dažniausiai jis įeina į baidarių nuomos kainą, tačiau verta pasitikrinti. Gerai sutvarkytas hidromaišas užtikrins 100% daiktų saugumą nuo vandens. Laikykite svarbiausius dalykus, tokius kaip: mašinos pultelis, atsarginiai drabužiai, telefonas, piniginė. Daiktus, kuriuos planuojate laikyti arti savęs galite įdėti į kelis šiukšlių maišus. Taip jie bus lengvai pasiekiami ir nesušlaps.
- **Gelbėjimosi liemenė**. Mūsų partneriai visada įskaičiuoją gelbėjimosi liemenę į baidarių nuomos kainą. Plaukiant kitur, pasitikrinkite ar gelbėjimo liemenę duos baidarių nuomotojas. Ji užtikrina, kad apvirtimo atveju galva butų virš vandens.
- **Avalynė bridimui vandenyje**. Tuo atveju, jei baidarę tektų persikelti per kliūtį, pasirūpinkite tinkama avalyne. Venkite įsispiriamų šlepečių, nes jas labai lengvai pamesite upės srovėje ar dumble.
- **Vanduo**. Aktyvi veikla pati iš savęs reikalauja daugiau energijos ir skysčių. Pasirūpinkite gėrimais, kurie atgaivintų. (limonadai ir kava - troškina)
- **Priemonės nuo saulės**. Neturint įdegio, diena kaitrioje saulėje gali palikti savo žymę. Pagrindinės apsaugos priemonės: kepurė, akiniai nuo saulės, saulės kremas.
- **Šiukšlių maišas**. Labai svarbu išlaikyti švarą gamtoje – visos šiukšlės turi būti sutvarkytos. Lietuvai reikia daugiau žmonių, kurie ne tik surinks savo šiukšles, bet ir kitų.
- **Tualetinis popierius**. Svarbu net ir trumpoms kelionėms.

### Daiktai, kurių poreikį turi įsivertinti patys keliautojai, plaukdami vienos dienos maršrutu be nakvynės:

- **Pirštinės iš storesnio audinio**. Tai padės išvengti rankų nutrynimų ir žaizdų. Labai dažnai nepatyrę keliautojai ilgesniuose baidarių maršrutuose prisitrina mozolius.
- **Hermetinis maišelis telefonams**. Telefoną galite laikyti ir hidromaiše, tačiau norint jį pasiekti lengviau, reiktų nusipirkti hermetinį maišelį arba pasiteirauti baidarių nuomotojo.
- **Priemonės nuo vabzdžių**. Vabzdžiai prie vandens – dažnas reiškinys, todėl turėkite repelentą ar kitas apsaugos priemones.
- **Užkandžiai**. Energijos užtikrinimui – riešutai, vaisiai, batonėliai.
- **Atsarginis drabužių komplektas**. Plaukimas vandenyje yra neatsiejamas nuo drėgmės, todėl turėkite pasiruošę drabužius nenumatytoms situacijoms. Jei plaukiate šiltu oru ir sušlapimo atveju esate pasiryžę būti šlapi, tai galite plaukti be papildomo drabužių komplekto.
- **Drabužiai nuo lietaus**. Netikėtam lietui pravartu turėti neperšlampamą striukę.
- **Maudymosi reikmenys**. Jeigu planuojate maudytis, nepamirškite maudymosi kostiumėlio ir rankšluosčio.

Straipsnio apačioje galite atsisiųsti šių daiktų sąrašą.

## Plaukiant su nakvyne stovyklavietėje

Ilgesnėms kelionėms, kuomet planuojama nakvynė, svarbu pasirūpinti papildomais daiktais. Jei plaukiate su viena nakvyne, vertėtų pasidomėti ar neįmanoma daiktus, skirtus nakčiai, palikti stovyklavietėje. Tai padaryti galite paskambinę ar kitaip susisiekę su baidarių nuomotoju.

![Daiktų sąrašas plaukiant su nakvyne stovyklavietėje](/tinklarastis/img/Daiktai_Plaukiant/2.png)

### Būtini daiktai plaukiant maršrutu su nakvyne stovyklavietėje:

- **Palapinė ir miegmaišis**. Pasirinkite lengvus ir kompaktiškus variantus.
- **Kempinė**. Vandeniui baidarėje pašalinti lengviausia naudoti kempinę. Taip pat baidarę galite nuplauti ar pašalinti purvą. Dažniau keliaujantiems vertėtų apsvarstyti galimybę įsigyti vandens pompą.
- **Maisto įrankiai ir indai**. Patogūs ir lengvi įrankiai maisto ruošimui.
- **Higienos priemonės**. Dantų šepetėlis, pasta, muilas.
- **Rankšluostis**. Plonas, greitai džiūstantis rankšluostis yra idealus pasirinkimas.
- **Vaistinėlė**. Būtina turėti vaistinėlę su pagrindinėmis pirmosios pagalbos priemonėmis.
- **Maistas ir gėrimai**. Suplanuokite maistą atsižvelgdami į kelionės trukmę ir poreikius.
- Visi privalomi daiktai, išvardinti vienos dienos maršruto sąraše.

### Daiktai, kurių poreikį turi įsivertinti patys keliautojai, plaukdami maršrutu su nakvyne stovyklavietėje:

- **Vandens filtravimo įrenginys arba vandens dezinfekavimo tabletės**. Priklausomai kiek laiko plauksite, plukdyti visą vandenį baidarėje gali būti nepraktiška.
- **Laužo įranga**. Degtukai, žiebtuvėlis, puodas laužui, kirvis. Priklauso, kokią įrangą rasite stovyklavietėje.
- **Izoliacinė juosta**. Idealus sprendimas greitai sutvarkyti prakiurusią baidarę ar kitą įrangą.
- **Virvė**. Prireikus traukti baidarę iš įvairių kliūčių arba padėti kitam ekipažui.
- **Prožektorius**. Tamsiuoju paros metu pravartu matyti.
- **Sulankstoma kėdė**. Nors užima daug vietos, tačiau geriausius atsiminimus pagerinti, patogiai sėdint prie laužo, gali būti verta.
- **Pripučiamas čiužinys**. Užtikrins komfortišką miegą.
- **Pagalvė**. Priklausomai nuo laisvos vietos, pasiimti pagalvę į baidarių žygį gali tapti tikrai geru sprendimu. Taupydami vietą keliautojai naudoja drabužius ar kitus turimus daiktus, kaip pagalvės atitikmenį.

Straipsnio apačioje galite atsisiųsti šių daiktų sąrašą.

## Plaukiant su nakvyne sodyboje

Sodyba yra nuostabus būdas plaukti ilgesnius maršrutus su komfortišku miegu ir mažesniu bagažu. Nakvynė sodyboje jums leis daugiau laiko skirti bendravimui ir kitoms veikloms. Tačiau jums vis tiek reikės įsidėti daugiau daiktų nei plaukiant vienos dienos maršrutą.

![Daiktai kelionei su nakvyne sodyboje](/tinklarastis/img/Daiktai_Plaukiant/3.png)

### Būtini daiktai plaukiant maršrutu su nakvyne sodyboje:

- **Higienos priemonės**. Dantų šepetėlis, pasta.
- **Rankšluostis**. Plonas, greitai džiūstantis rankšluostis yra idealus pasirinkimas.
- **Maisto įrankiai ir indai**. Patogūs ir lengvi įrankiai maisto ruošimui.
- **Vaistinėlė**. Būtina turėti vaistinėlę su pagrindinėmis pirmosios pagalbos priemonėmis.
- **Asmeniniai daiktai**. Vaistai, kremai ir kiti.
- Visi privalomi daiktai, išvardinti vienos dienos maršruto sąraše.

### Daiktai, kurių poreikį turi įsivertinti patys keliautojai, plaukdami maršrutu su nakvyne sodyboje:

- **Vandens filtravimo įrenginys arba vandens dezinfekavimo tabletės**. Priklausomai kiek laiko plauksite, plukdyti visą vandenį baidarėje gali būti nepraktiška.
- **Laužo įranga**. Priklauso, kokia įranga yra sodyboje. Patartina pasiimti žiebtuvėlį.
- **Izoliacinė juosta**. Idealus sprendimas greitai sutvarkyti prakiurusią baidarę ar kitą įrangą.
- **Virvė**. Prireikus traukti baidarę iš įvairių kliūčių arba padėti kitam ekipažui. Taip pat virvę galite naudoti ir kitokiems darbams, pvz. baidarių nešimui.
- **Pripučiama pagalvėlė**. Plaukdami ilgą atstumą galite pradėti jausti nugaros nuovargį. Pagalvėlę galima pasidėti po užpakaliu arba naudoti, kaip nugaros paminkštinimą. Taip sumažinsite kylantį nepatogumą dėl ilgo sėdėjimo.
- **Prožektorius**. Tamsiuoju paros metu pravartu matyti.
- **Sulankstoma kėdė**. Nors užima daug vietos, tačiau gali suteikti patogią poilsio pertraukėlę.

Straipsnio apačioje galite atsisiųsti šių daiktų sąrašą.

## Kokių daiktų ir drabužių reikia plaukiant šaltuoju laikotarpiu?

Šaltuoju laikotarpiu esminis iššūkis yra žema vandens temperatūra. Reikia labai gerai apgalvoti aprangą ir planą apvirtus baidarei. Plačiau šią temą nagrinėju straipsnyje apie [Pavasarį](/tinklarastis/plaukimas-baidaremis-pavasari), kuriame rasite rekomenduojamą aprangą šaltuoju metų laiku ir kitus naudingus patarimus.

## Išvados

Tik atidus pasiruošimas plaukimui baidarėmis leis jums patirti geriausius atsiminimus. Pasirinkite tinkamus daiktus, atsižvelgiant į kelionės trukmę ir oro sąlygas. Plaukimas su nakvyne stovyklavietėje reikalauja daugiausia pasiruošimo. Nakvynė sodyboje ar vienos dienos maršrutas leis mažiau laiko skirti pasiruošimui ir daugiau laiko atsipalaidavimui. Atidžiai pasiruošus jūsų planuojamam maršrutui belieka tik mėgautis nuostabiu laiku gamtoje!

[Gauti sąrašą pdf formatu](https://drive.google.com/file/d/1MXaYr3hFCRZfJb0GzdSOOk9UxZivJOU-/view)

**Šaltiniai:**

[https://www.baidares.com/pasiruosimas-kelionei-baidaremis/](https://www.baidares.com/pasiruosimas-kelionei-baidaremis/)

[https://www.15min.lt/gyvenimas/naujiena/keliones/kokius-daiktus-butina-pasiimti-plaukiant-baidare-1630-1005700](https://www.15min.lt/gyvenimas/naujiena/keliones/kokius-daiktus-butina-pasiimti-plaukiant-baidare-1630-1005700)

[https://www.baidariu.lt/naudinga/ka-pasiimti-i-baidare/](https://www.baidariu.lt/naudinga/ka-pasiimti-i-baidare/)

[https://www.eaglecreek.com/blogs/articles/going-kayaking-trip-here-s-what-pack](https://www.eaglecreek.com/blogs/articles/going-kayaking-trip-here-s-what-pack)
