---
title: "Plaukimas Baidarėmis su Vaikais"
date: 2024-02-21T20:12:54+00:00
description: Plaukimas baidarėmis yra labai mėgstamas vaikų. Tokiai kelionei vertėtų tinkamai pasiruošti, tad šiame straipsnyje paruošėme visą aktualią informaciją.
image: images/thumbnails/vaikais.jpg
caption: Placeholder
zymes: ["vaikai"]
autoriai: ["Rimgaudas Jurgaitis"]
draft: false
---

Jei galvojate ar verta plaukti baidarėmis su vaikais, mes jums padėsime! Upė yra natūraliai labai įdomus objektas vaikams, dėl judrumo, gyvūnų gausos. Vaikams tikrai patiks praleistas laikas ant vandens. Nepaisant to, tai bus puiki galimybė susipažinti su Lietuvos gamta ir gyvūnais. Puikus pasiruošimas prieš plaukimą baidarėmis būtų vaiko supažindinimas su vandeniu, baseino pamokos ar paplaukymai ežere.

## Kodėl verta plaukti baidarėmis su vaikais?

Plaukimas baidarėmis yra vienas iš populiariausių laisvalaikio praleidimo būdų vasarą, tačiau ši veikla taip pat gali sudominti vaikus. Laikas gamtoje gali išmokyti vaikus daug naudingų pamokų, štai kelios iš jų:

### Gamtos pažinimas

![Gamtos pažinimas](/tinklarastis/img/Vaikais/1.png)

Neįkainojama patirtis vaikui, kai jis gali pamatyti antis, gulbes ne knygutėje, o realybėje! Upės yra gyvūnų vandens šaltinis, todėl juos galite matyti visą dieną. Taip pat galima tyrinėti upės augmeniją: milžiniškas nendres, dumblius ar samanas pertraukėles metu. Skaidri upė atveria galimybę pamatyti paslaptingą vandens gyvenimą. Lietuvos upėse galite pamatyti upėtakius, kiršlius, šapalus. Nepamirškite pasiimti telefono ar fotoaparato, su kurio galėtumėte įamžinti jaunojo žmogelio pirmąsias keliones baidare.

### Komandinis darbas

![Komandinis darbas](/tinklarastis/img/Vaikais/2.png)

Labai vertinga pamoka gali būti irklavimo ritmo gaudymo. Irklavimas yra komandinis darbas, net ir sporto šaka! Jei vaikui virš 6 metų, rekomenduojame įtraukti jaunuolį į komandinį darbą. Pasidomėkite ar baidarių nuomotojas siūlo mažesnius irklus. Jei mažesnių irklų nuomotojas neturi, galite ieškoti kito nuomotojo arba svarstyti įsigyti tokį irklą.

### Drausmė

![Drausmė](/tinklarastis/img/Vaikais/3.png)

Plaukimas baidarėmis su vaikais reikalauja aiškaus taisyklių išdėstymo ir jų laikymosi. Neatidus poelgis baidarėje gali ją apversti arba pridaryti kitokių pasekmių. Jaunasis keliautojas jau pirmomis minutėmis turės išmokti koks elgesys yra priimtinas ant „laivo denio”.

### Lankytinos vietos turėtų palikti gerą įspūdį

Vaikai dažnai negali ramiai sėdėti ilgą laiką. Pradėjus plaukimą, siūlome daryti pertrauką už 30-45 minučių. Turėkite aiškų sustojimo tikslą ir jį iškomunikuokite vaikui. Plaukimą baidare vertėtų paįvairinti sustojimu pasivaikščioti ir aplankyti žinomesnį ar įdomesnį objektą. Pasivaikščiojus lengviau sėdėsis baidarėje ir pertraukas galėsite daryti rečiau.

## 7 Patarimai, kurie užtikrins sklandžią kelionę

Patarimas #1:

![Aktyvus dalyvavimas plaukime](/tinklarastis/img/Vaikais/4.png)

Leiskite vaikui aktyviai dalyvauti plaukime. Aktyviai nedalyvaujant plaukime labai greitai vaikams taps nuobodu. Pasirūpinkite vaikišku irklu arba asmeniniais žaislais, kurios būtų sunku pamesti vandenyje. Aktyvus irklavimas taip pat gerina sveikatą ir miegą. Jei norite daugiau pasidomėti apie sveikatos naudas, mūsų straipsnį apie tai galite rasti [čia](/tinklarastis/plaukimas-baidaremis-yra-naudingas-jusu-sveikatai/).

Patarimas #2:

![Užkandžiai](/tinklarastis/img/Vaikais/5.png)

Turėkite užkandžių. Gamtoje net ir nenoriai valgantiems vaikams staiga atsiranda apetito jausmas. Laikas saulėje ir ant vandens daro savo.

Patarimas #3:

Apranga visiems įmanomiems orams ir drėgmei. Nors suaugusieji gali būti komfortiški šlapiuose drabužiuose, tačiau vaikai šito dažnai netoleruoja. Į kelionę įsidėkite bent vieną papildomą sausų drabužių komplektą.

Patarimas #4:

![Patogi nakvynė](/tinklarastis/img/Vaikais/6.png)

Rinkitės nakvynę sodyboje, o ne stovyklavietėje. Jei planuojate maršrutą su nakvyne, rekomenduojame rinktis nakvoti sodyboje. Sodyboje visa šeima galės patogiau išsimiegoti, kas leis plaukti geresnėmis nuotaikomis.

Patarimas #5:

![Laiko planas](/tinklarastis/img/Vaikais/7.png)

Į kelionę įtraukite pasivaikščiojimą po lankytinas vietas. Turėkite aiškų laiko planą. Planuokite savo kelionę pagal pietų miego ritmą, taip pat darykite periodinius sustojimus. Visada turėkite kito sustojimo tikslą, kurį žinotų jaunasis keliautojas.

Patarimas #6:

![Plaukimas darbo dieną](/tinklarastis/img/Vaikais/8.png)

Plaukimas darbo dieną užtikrins ramybę ir laisvę upėje. Jei plaukiate pirmą kartą su vaiku, geriausia rinktis darbo dieną. Darbo dienomis upėmis plaukia mažiau žmonių, todėl patirsite mažiau streso dėl saugumo ir laiko plano.

Patarimas #7:

Neplaukite labai ilgais maršrutais. Vaikai iki 6 metų komfortiškai gali plaukti 2-3 valandas. Plaukimas su vyresniai vaikais gali trukti ilgiau, tačiau nepamirškite daryti sustojimų.

## Kaip užtikrinti vaikų saugumą plaukiant baidarėmis?

### Tinkama gelbėjimosi liemenė

![Gelbėjimosi liemenė](/tinklarastis/img/Vaikais/9.png)

Pasidomėkite ar baidarių nuomotojo siūlomos gelbėjimosi liemenės tiks jūsų vaikui. Liemenės dažniausiai yra matuojamos ne dydžiais, o žmogaus svoriu. Mažiems vaikams tinka liemenės iki 20 kilogramų, o vyresniems - pagal svorį. Prieš plaukiant svarbu pasimatuoti ar liemenė tinka.

### Tinkama sėdėjimo tvarka

![Sėdėjimo tvarka](/tinklarastis/img/Vaikais/10.png)

Baidarėje visada sunkesnis ekipažo narys sėda į galą, o lengvesnis - priekį. Vyresni vaikai turėtų sėdėti arba priekyje, arba viduryje (papildomoje sėdynėje).

### Aptarti taisykles prieš pradedant plaukti

![Taisyklės](/tinklarastis/img/Vaikais/11.png)

Pagrindinės taisyklės yra šios:

- niekada nenusiimti gelbėjimosi liemenės;
- nepersisverti per bortą;
- saugiai įlipti ir išlipti (lipama po vieną, vienam nariui lipant į/iš baidarės, kitas baidarę prilaiko);
- baidarėje nestovėti;
- stebėti trajektoriją ir būsimas kliūtis;
- nevartoti alkoholinių gėrimų baidarėje ir nelipti į ją apsvaigus. (suaugusiems).

## Geriausi baidarių tipai pagal vaikų amžių

![Baidarės pasirinkimas](/tinklarastis/img/Vaikais/12.png)

**Iki 6 metų vaikams**. Dažniausiai nuomojamos baidarės turi galimybę įstatyti papildomą vaikišką kėdutę į vidurį (pavyzdys nuotraukoje). Tai yra rekomenduojama sėdėjimo vieta, jei vaikas dar neturi pakankamai noro arba įgūdžių atlikti navigavimo ir irklavimo užduočių. Verta paminėti, kad plaukiant su jaunesniais nei 3 metų vaikais juos teks dažnai prižiūrėti, todėl irkluoti teks vienam žmogui. Verta pasitikslinti baidarių nuomotojo ar jis nuomoją vaikišką kėdutę ir ar jo nuomojamos baidarės turi galimybę tokią kėdutę įstatyti.

**Nuo 6 metų vaikams**. Vyresni vaikai noriai imasi priekinės baidarės pozicijos. Reikia apsvarstyti, ar standartinis irklas yra tinkamas jūsų vaikui. Verta apsvarstyti vaikiško irklo alternatyvą, apie kurią rašiau prieš tai.

## 8 Upės jūsų šeimos kelionei

Upės, kuriose nėra daug kliūčių ir yra pakankamai plačios, bus tinkamos šeimos kelionei. Tai mūsų rekomenduojamas upių sąrašas, tačiau jis gali keistis pagal vyraujančius orus.

![Upių sąrašas plaukimui su šeima](/tinklarastis/img/Vaikais/14.png)

- **[Nevėžis](https://upemis.lt/upes/nevezis)** \- pakankamai plati, lėtos srovės, vidurio Lietuvos upė.
- **[Šventoji](https://upemis.lt/upes/sventoji_neris)** \- idealus gamtos ir ramybės santykis.
- **[Šešupė](https://upemis.lt/upes/sesupe)** \- ši, lygumų krašto upė, turėtų palikti gerus įspūdžius vaikams.
- **[Venta](https://upemis.lt/upes/venta)** \- šiaurės Lietuvos upė, kuri puikiai tiks jūsų ramiai šeimos kelionei.
- **[Žeimena](https://upemis.lt/upes/zeimena)** \- šioje aukštaitijos upėje tikrai pamatysite įvairių gyvūnų.
- **[Merkys](https://upemis.lt/upes/merkys)** \- viena švariausių upių tikrai leis jums pamatyti įvairias žuvų rūšis.
- **[Minija](https://upemis.lt/upes/minija)** \- nuostabaus grožio žemaitijos upę tikrai prisiminsite dar ilgai.
- **[Jūra](https://upemis.lt/upes/jura)** \- jei esate pasiruošę priimti pirmąjį iššūkį.

Upės, vertos paminėjimo:

- **[Neris](https://upemis.lt/upes/neris)** \- dažnas sostinės gyventojų pasirinkimas. Puikus pasirinkimas pirmajam plaukimui, tačiau kliūčių trūkumas gali plaukimą padaryti ne tokiu įdomiu.
- **[Nemunas](https://upemis.lt/upes/nemunas)** \- ilgiausia Lietuvos upė taip pat gali pasiūlyti nepakartojamą kraštovaizdį. Nerekomenduojame rinktis šios upės labiau patyrusioms šeimoms, nes kliūčių stygius nesuteiks mažiesiems pakankamai susidomėjimo.

## Išvados

Pasipildę žiniomis, dabar galite pradėti planuoti daiktų sąrašą. Mūsų rekomenduojamą daiktų sąrašą, pagal maršruto trukmę ir nakvynės vietą galite rasti mūsų [straipsnyje](/tinklarastis/kokius-daiktus-isideti-plaukiant-baidaremis/). Išbandykite plaukimą su vaikais ir pasidalinkite įspūdžiais ir patarimais komentaruose, kad kiti tėveliai galėtų išvengti klaidų.

**Šaltiniai:**

[https://www.naturoti.lt/baidareje-su-vaiku](https://www.naturoti.lt/baidareje-su-vaiku)

https://www.seimosgidas.lt/baidaremis-su-vaikais-ir-sunimis-plaukite-verkne/

https://runwildmychild.com/kayaking-with-kids/
