---
title: "9 Priežastys, Kodėl Plaukimas Baidarėmis yra Naudingas Jūsų Sveikatai"
date: 2024-02-29T20:07:38+00:00
description: Plaukimas baidarėmis yra ne tik socialinė veikla, bet taip pat ir sportas. Šiame straipsnyje apibendrinome plaukimo baidarėmis naudą.
image: images/thumbnails/sveikata.jpg
# caption: Placeholder
zymes: ["sveikata"]
autoriai: ["Rimgaudas Jurgaitis"]
draft: false
---

Ar kada galvojote apie plaukimą baidarėmis, kaip sveikatingumo veiklą?

„Šlapi, sušalę, bet laimingi“ - taip, viename iš savo straipsnių, [Delfi](https://www.delfi.lt/kablys/aktyvus/slapi-susale-bet-laimingi-arba-kodel-kovo-11-aja-geriausia-sutikti-baidareje-83760187) apibūdina baidarininkus. Ir jie neklysta. Plaukimas baidarėmis yra iš tikrųjų fantastiškas būdas praleisti savaitgalį gamtoje. Tačiau nepamirškime, kad plaukimas baidarėmis yra ypač naudingas jūsų sveikatai. Šiame straipsnyje atrasite daug naujų dalykų, tačiau jei jus domina konkreti vieta, galite ją pasiekti turinio navigacijoje.

## Priežastis \#1: Mažina stresą

![Mažina stresą](/tinklarastis/img/9_Priezastis/1.png)

Vandens skrodimas baidare, naudojant jūsų energija yra kažkas stebuklingo. Irklų įmerkimo ir vandens drūmstimo garsai užprogramuoja smegenis nusiraminti. Pasinėrę į šią veiklą, galite patekti net į meditacijos būseną. Labai raminantis plaukimas būna [pavasarį](/tinklarastis/plaukimas-baidaremis-pavasari/), kai turistų upėse dar nėra, o po žiemos atsigavę paukšiai pradeda leisti savo „simfonijas“.

Kiekvienas žmogus galvoje turi savąsias problemas. Ar tai būtų šeimos problemos, nepadaryti darbai, prastos naujienos - turime sugebėti bent trumpam jas pamiršti. Tie, kurie bent kartą yra ramiai plaukę baidarėmis, jums papasakotų, kad šis hobis leidžia, bent trumpam, nusimesti gyvenimo naštą.

## Priežastis \#2: Širdis jums padėkos

![Širdis Jums padėkos](/tinklarastis/img/9_Priezastis/2.png)

Atliekant pastovų irklavimo judesį ilgą laiką, širdis pasiekia greitesnės veiklos režimą. Toks, sparčių dūžių periodas, gerina širdies ritmą.

## Priežastis \#3: Sportas be traumų

![Sportas be traumų](/tinklarastis/img/9_Priezastis/3.png)

Irklavimas yra mažesnio intensyvumo sportas, nei, pavyzdžiui svorių kilnojimas ar kovos menai. Kaip žinote, intensyviame sporte dažnai pasitaiko traumų ar sužeidimų. Mažo intensyvumo sportas yra rekomenduotinas daugeliui žmonių, nes yra mažesnė tikimybė patirti traumą.

Taip pat, jei turite problemų su sąnariais, plaukimas baidarėmis yra puikus būdas sportuoti minimizuojant jiems poveikį. Kitaip nei kitos veiklos, čia galite net sustiprinti savo silpnąsias kūno dalis, be jokių traumų.

## Priežastis \#4: Geresnė psichologinė būklė

![Geresnė psichologinė būklė](/tinklarastis/img/9_Priezastis/4.png)

Aerobinis sportas aktyvuoja įvairius hormonus, kurie gerina jūsų nuotaiką. Jei pastaruoju metu esate blogos nuotaikos ar pastebite depresijos požymių, gamtos ramybė ir plaukimas baidare turėtų praskaidrinti jūsų dieną.

## Priežastis \#5: Viso kūno treniruotė

![Viso kūmo treniruotė](/tinklarastis/img/9_Priezastis/5.png)

Jei kada atkreipsite dėmesį į profesionalių irkluotojų išvaizdą, pamatysite, kad jų viršutinis kūnas yra labai stiprus. Tinkama irklavimo technika užtikrina rankų, nugaros, krūtinės raumenų įsitraukimą.

Pradedantieji dažnai naudoja tik rankas, tačiau rekomenduojame yrio mostą daryti sukant visą korpusą. Teisinga technika gali būti sunkiau atliekama platesnėse baidarėse, bet bandyti gerinti savo irklavimo techniką visada verta.

Tikslingas kojų ir viršutinio kūno derinimas reikalauja stabilizuojančių raumenų įsijungimo. Koordinuoti viso kūno judesius plaukimo metu jums padės pilvo presas.

Gali pasirodyti keista, tačiau irklavimo metu kojos atlieka nemažą darbą. Galite pasižiūrėti kelis profesionalių irkluotojų vaizdo įrašus, kad pamatytumėte sinchronizuotą kojų darbą. Turistinėje baidarėje tokių judesių atlikti nereikia, tačiau kojos vis tik dirba balansuojant ir atliekant stipresnius yrius.

Taigi, jūsų kojos plaukimo metu vis tiek dirbs, o plaukiant dažniau galima stebėti kojų raumenų stiprėjimą.

## Priežastis \#6: Saulė ir švarus oras

![Saulė ir švarus oras](/tinklarastis/img/9_Priezastis/6.png)

Jaunystės eliksyras. Jūsų kūnui jo reikia ir plaukimas baidarėmis jums jį siūlo.

Praleistas laikas gamtoje turi dar vieną labai svarbų priedą. Bostono universiteto profesoriai ištyrė, kad vitaminas D labai sunkiai gaunamas iš maisto. Dauguma mūsų, net 80% vitamino D dozės gauna iš saulės spindulių. Tad, laikas gamtoje leis jums gauti pakankamai, ypač reikalingo, vitamino D.

Lietuva turi nuostabias upes, kaip Ūla ar Kiauna, kurios teka pro girias. Tyras oras leis plaučiams atsikvėpti nuo miestų teršalų.

## Priežastis \#7: Gerina ištvermę

![Gerina ištvermę](/tinklarastis/img/9_Priezastis/7.png)

Kaip ir bėgimas, dviračio mynimas, plaukimas ar kitos ištvermės sporto šakos, plaukimas baidare gerina kūno ištvermę. Kelių valandų plaukimas leidžia kūnui priprasti prie ilgų judėjimo laiko tarpų. Taip, jūsų kūnas ir protas tampa ištvermingesni.

## Priežastis \#8: Geresnis miegas

![Geresnis miegas](/tinklarastis/img/9_Priezastis/8.png)

Jei dažnai naktį prabundate ar turite kitų miego problemų, plaukimas baidare gali pagerinti jūsų miegą. Fizinė veikla dieną išvargina jūsų kūną, kas leidžia lengviau atsipalaiduoti ir geriau miegoti naktį. Dažnai, maži vaikai, baidarių žygiuose, užmiega net baidarėje. Tai tik parodo raminantį gamtos efektą.

## Priežastis \#9: Degina kalorijas

![Degina kalorijas](/tinklarastis/img/9_Priezastis/9.png)

Plaukimas baidare reikalauja energijos. Dauguma žmonių, plaukdami įprastu greičiu, per valandą sudegina 300-400 kalorijų. Stipriau stengiantis ir laikant didesnį greitį arba plaukiant prieš srovę, galima pasiekti net ir 500 kalorijų per valandą deginimo tempą.

Norite pradanginti viršsvorį arba tiesiog smagiai praleisti laiką gamtoje? Jei įgavote pakankamai įkvėpimo ir esate pasiryžę pažinti mūsų upes, plaukimą baidarėmis pas mus plaukimą galite rezervuotis jau rytoj. Tereikia išsirinkti iš mūsų siūlomų [maršrutų](https://upemis.lt/marsrutai) visoje Lietuvoje!

## Išvados

Nuo streso mažinimo iki pat svorio kontrolės deginant kalorijas, aktyvus laisvalaikis gamtoje gerina bendrą kūno būklę. Labai svarbu nepamiršti, kad svarbiausia yra kurti įsimintinus atsiminimus ir mėgautis laiku gamtoje!

**Šaltiniai:**

https://www.aworldtotravel.com/health-benefits-of-kayaking/

https://www.healthfitnessrevolution.com/top-10-health-benefits-of-kayaking/

https://www.lifeandventures.com/benefits-of-kayaking/

https://www.blazinpaddles.com/fuel-for-the-soul-physical-and-mental-health-benefits-of-kayaking/
